# IDATT2104---Project---Onion-router


Prosjektoppgaven er frivillig og kan kun utføres av studenter som får C i mappevurderingen i programmeringsdelen av emnet. Prosjektet gjennomføres av studenter som vil forbedre karakteren i programmeringsdelen til A eller B. Karakteren i programmeringsdelen teller 50% av totalkarakteren i emnet. Totalkarakteren vil alltid settes til gunst for studenten. En B i datakommunikasjonsdelen sammen med en C i programmeringsdelen vil altså gi totalkarakteren B.
Merk at alle deler av prosjektet (programmert løsning, dokumentasjon og presentasjon) forventes å holde meget god kvalitet for å oppnå karakteren B eller A.
Maks antall studenter i en gruppe: 3
Det forventes mer av løsningen jo flere man er på gruppen. Forventet innsats per student i en gruppe er 30-40 timer.
Oppgavetekst
Implementer onion routing enten som programvare eller programvarebibliotek i et valgfritt programmeringsspråk:

    Prioriter selv funksjonaliteter som skal inkluderes i løsningen.
        Det forventes ikke en komplett løsning
    Implementasjon i mer utfordrende programmeringsspråk som C++ eller Rust gir positiv uttelling på karakteren.
    Bruk av ferdige onion routing programvare eller biblioteker er ikke tillatt, men andre aktuelle programvarebiblioteker er tillatt
    Lag en README.md fil for løsningen. Ta med:
        Navn på løsningen og eventuell lenke til siste continuous integration/deployment kjøring
        Introduksjon
        Implementert funksjonalitet
        Fremtidig arbeid med oversikt over nåværende mangler/svakheter
        Eksterne avhengigheter med en kort beskrivelse av hver avhengighet og hva den er brukt til
        Installasjonsinstruksjoner
        Instruksjoner for å bruke løsningen
        Hvordan en kan kjøre eventulle tester
        Eventuell lenke til API dokumentasjon

Bruk av ekstern informasjon/kode skal dokumenteres.
Innlevering
Innleveringsfristen er mandag 28. mars klokken 12:00. Lever løsningen på Inspera som en komprimert fil. Send epost til ole.c.eidheim@ntnu.no med en oversiktlig liste over gruppedeltakerne for å få tilgang til Inspera innleveringen.
Presentasjon
Hver presentasjon vil vare 15-20 minutter, med 5-10 minutter satt av til spørsmål fra faglærere. Eksempel innhold i presentasjonen kan være:

    Kort om løsningen, for eksempel:
        programmeringsspråk
        biblioteker brukt
        trådmodell (for eksempel en tråd per klient eller bruk av asynkrone kall og event loop)
    Implementert funksjonalitet, og eventuelle mangler/svakheter
    Demonstrasjon av løsningen

Oppmelding til presentasjonstidspunkt kommer senere.
